---
template: SinglePost
title: אלרגיה למזון
status: Published
date: '2020-08-13'
featuredImage: 'https://ucarecdn.com/f65506b0-8a85-4b7c-a58c-66e41fdbe2bf/'
excerpt: >-
  אלרגיה היא התגובה החיסונית המהירה ביותר בטבע, והיא מערבת את מרכיבי מערכת
  החיסון שברקמות החשופות לעולם החיצוני:עור וריריות, מערכת הנשימה ומערכת העיכול.
  אלרגיה למזון מתרחשת כאשר המערכת החיסונית של הגוף מזהה בטעות חלבון כמזיק.
  חלבונים מסוימים (או חלקים מחלבונים) עמידים לעיכול, ואלה שאינם מתפרקים בתהליך
  העיכול מתויגים על ידי E אימונוגלובולין (IgE). תגים אלה מטעים את המערכת
  החיסונית ועל כן היא מגיבה כאילו החלבון הוא פולש. לאחר מכן המערכת החיסונית
  מתנהגת כאילו האדם נמצא תחת התקפה, ושולחת תאי דם לבנים להתקפה, מה שמעורר תגובה
  אלרגית.
categories:
  - category: מידע כללי
---
אלרגיה היא התגובה החיסונית המהירה ביותר בטבע, והיא מערבת את מרכיבי מערכת החיסון שברקמות החשופות לעולם החיצוני:עור וריריות, מערכת הנשימה ומערכת העיכול. אלרגיה למזון מתרחשת כאשר המערכת החיסונית של הגוף מזהה בטעות חלבון כמזיק. חלבונים מסוימים (או חלקים מחלבונים) עמידים לעיכול, ואלה שאינם מתפרקים בתהליך העיכול מתויגים על ידי E אימונוגלובולין (IgE). תגים אלה מטעים את המערכת החיסונית ועל כן היא מגיבה כאילו החלבון הוא פולש. לאחר מכן המערכת החיסונית מתנהגת כאילו האדם נמצא תחת התקפה, ושולחת תאי דם לבנים להתקפה, מה שמעורר תגובה אלרגית.

אלרגיה למזון מתחלקת לשני סוגים, לפי מנגנון התגובה: אלרגיה למזון IgE ואלרגיה למזון NON-IgE.

* אלרגיה בעלת נוגדני IgE מאופיינת בתגובות מתפרצות המופיעות באופן מיידי ובדרך כלל עד 4 שעות מרגע החשיפה. תגובות אלו יכולות להיות ממתונות עד חמורות. \
  התגובות יכולות להיות במערכת גוף אחת, (עור, נשימה, לב, עיכול, עצבים) או שילוב של מספר מערכות.\
  אנשים עם אלרגיה למזון עשויים לפתח פריחה, נזלת, שיעול, כאבי בטן והקאות. תגובה קשה עשויה להתבטא באודם מפושט, נפיחות, מצוקה נשימתית כאבי בטן עזים ואף אובדן הכרה ועלולה להיות מסכנת חיים. \
  תגובה קשה מכונה תגובה אנפילקטית. \
  יתכן והאלרגיה לא תתפתח בחשיפה הראשונה, אלא בשניה או במקרים פחות שכיחים פתאום כך בשלב מסויים בחיים. \
  ניתן לפתח אלרגיה לכל סוג של מזון, אך היא שכיחה בעיקר במזונות מסוימים – חלב, בוטנים, ביצים, שומשום, אגוזים,חיטה, דגים ופירות ים.\
  אפילו חשיפה לכמות מזערית ביותר של חלקיקי המרכיב האלרגני עלולה לגרום לתגובת יתר של מערכת החיסון ולתופעות קשות עד כדי סכנת חיים.\
  תגובה אנאפילקטית  זו תגובה מסכנת חיים ודורשת טיפול מיידי מציל חיים באמצעות מזרק אפינפרין.\
  **אלרגיה למזון בעלת נוגדני IgE מוגדרת כמצב חירום רפואי!!!**\
  תגובות אלרגיות שונות מאדם לאדם באופן התגובה ובעוצמה ועשויות להשתנות גם מחשיפה לחשיפה.
* אלרגיה בעלת נוגדני NON-IgE מאופיינת בתגובות לטווח ארוך שמשפיעה לכמה ימים ומתבטאת בתגובות המתאפיינות בתסמינים של מערכת העיכול (כאבי בטן, הקאות, שלשולים, דם בצואה, דלקות במערכת במעיים וכו). \
  ניתן לפתח אלרגיה בעלת נוגדני NON-IgE לכל סוג של מזון, אך היא שכיחה בעיקר במזונות מסוימים – חלב פרה, סויה, אורז, שיבולת שועל, שעורה, בשר, אפונה, בטטות, גזר, קישואים, אגסים ובננות.\
  דוגמה חשובה היא מחלת הצליאק, אשר היא תגובה חיסונית שלילית לחלבון גלוטן.

בישראל נולדים מדי שנה מעל 8,000 ילדים עם אלרגיות מזון, כ-5-10 אחוז מאוכלוסיית התינוקות.\
בשנים האחרונות קיימת עליה גדולה בשכיחות של אלרגיה למזון בילדים בישראל ( פי 3 ב16 שנים אחרונות ) וזה בדומה למקומות אחרים בעולם. \
ע"פ דו"ח המועצה לשלום הילד בשנת 2017 אושפזו 2,424 ילדים בגין תגובה אלרגית/אנפילקטית מדובר בגידול של 66% לעומת שנת 2010 (אז אושפזו 1,463 ילדים).

אנשים הסובלים מאלרגיה למזון נדרשים להימנע לחלוטין מצריכת המזון האלרגני וחייבים לשאת עימם מזרק אפינפרין לטיפול מיידי במקרה של תגובה אנאפילקטית בעת חשיפה אקראית.\
לאחר הטיפול באמצעות מזרק אפינפרין יש לפנות את המטופל לחדר מיון הקרוב. לעיתים תופיע תגובה חוזרת לאחר מספר שעות.

מרבית האלרגיות למזון יתגלו בשלב הטעימות הראשונות של התינוק. יש מקרים בהם עם החשיפה הראשונה תופיע תגובה אלרגית, אך לרוב התגובות יופיעו בחשיפה השניה או השלישית. ישנן גם אלרגיות מזון "נרכשות" שמופיעות לאחר חשיפות רבות או אפילו בגיל מבוגר (אלרגיה למאכלי ים למשל עשויה להיות "אלרגיה נרכשת").\
בחשיפה ראשונה התגובות עשויות להיות קלות ולהופיע בצורה של בפריחה או גרד מקומי, אך בחשיפות הבאות עוצמת התגובות עלולה להתגבר ולהגיע עד כדי סכנת חיים. לא ניתן לצפות אף פעם מה תהיה עוצמת התגובה בחשיפה הבאה ולכן יש להתייחס לכל אלרגיה למזון כמסכנת חיים גם אם האדם האלרגי סבל עד כה רק "מתגובות קלות". אדם הסובל גם מאסתמה הינו בסיכון גבוה יותר לתגובה אנפילקטית.

חלק מהאלרגיות למזון חולפות עם הגיל. החלמה כזו מתרחשת בעיקר באלרגיה לחלב וביצים ובד"כ עד גיל 5 שנים. באלרגיה למזונות אחרים שיעורי ההחלמה נמוכים יותר. מעבר לסכנה שבחשיפה אקראית למזון האלרגני, אנשים הסובלים מאלרגיה למזון סובלים מירידה משמעותית באיכות החיים בעיקר בשל חוסר מודעות סביבתית,החרדה מפני תגובות והמגבלות החברתיות באכילה מחוץ לבית.
