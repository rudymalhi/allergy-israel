---
template: SinglePost
title: טיפולים לאלרגיות מזון
status: Published
date: '2020-08-13'
excerpt: >-
  בעשור האחרון התפתחו טיפולים לאלרגיה למזון המבוססים על חשיפה הדרגתית למזון
  האלרגני ( טיפול דה סנסטיזציה). בבתי החולים בישראל מתבצעים טיפולים למגוון
  מזונות אלרגנים. לכל מרכז רפואי יש את הפרוטוקול שלו. המידע המופיע בעמוד זה נלקח
  מבתי החולים בהם קיימת תכנית טיפולים לאלרגיות מזון
---
בעשור האחרון התפתחו טיפולים לאלרגיה למזון המבוססים על חשיפה הדרגתית למזון האלרגני ( טיפול דה סנסטיזציה). בבתי החולים בישראל מתבצעים טיפולים למגוון מזונות אלרגנים. לכל מרכז רפואי יש את הפרוטוקול שלו. המידע המופיע בעמוד זה נלקח מבתי החולים בהם קיימת תכנית טיפולים לאלרגיות מזון



## בית חולים אסף הרופא



המרפאה לטיפול באלרגיה למזון באסף הרופא הוקמה בשנת 2010 וטיפלה עד כה בלמעלה מ- 900 ילדים ומבוגרים.  

במרפאה מטפלים באלרגיות לחלב, לבוטנים, לביצים, לשומשום ולאגוזים. 

הטיפול הינו אישי ומותאם לכל מטופל. 

 

אחוזי ההצלחה של המרפאה משתנים בהתאם לסוג המזון ונעים בין 85-90% להגעה למנה "מגינה"ובין 60% ל- 85% להגעה לצריכה חופשית של המזון האלרגני.

במסגרת הטיפול הבסיסי מגיעים המטופלים ל- 5 מחזורי טיפול המתקיימים במסגרת  אישפוז יום. 

 המחזורים הראשון והשני הם של 4 ימים, השלישי של 3 ימים, והרביעי והחמישי בני יומיים. 

במסגרת היום הראשון לטיפול נעשים תבחיני עור לאלרגיה, תפקודי ריאות (לאסטמתיים בלבד) וקבלת שיחת הסבר על מהלך התוכנית. לאחר מכן יחל תגר למזון האלרגני שתכליתו היא קביעת סף התגובה של המטופל.

 ביום השני נעשה תגר מקוצר שמטרתו מציאת המנה המרבית הבטוחה של המזון אשר לא תגרום לתגובה. 

ביום השלישי נעשה תגר מקוצר נוסף שתכליתו הבטחת מרווח בטוח בין שתי מנות של המזון האלרגני. 

היום הרביעי מהווה סימולציה של הטיפול הביתי ובו מקבל כל מטופל שתי מנות של המזון האלרגני בכמות שאותה הוא מיועד לקבל בבית.

 

כל מטופל מקבל בסיומו של יום זה מנות אשר אותן יצרוך בבית במהלך החודש, וכן תרופות והדרכה של "מקרים ותגובות" וכיצד להתנהל במסגרת הטיפול בבית ובמקרה של תגובות. כל מטופל מקבל קישור לאתר הדיווחים של המרפאה שבו הוא נדרש לדווח לרופאי התוכנית על המנות הניתנות בבית וכמובן במידה ויש תגובות. 

צוות התוכנית עוקב באופן רציף אחר הדיווחים וזמין לסייע בעצות והנחיות

במידת הצורך, צוות התוכנית זמין גם בטלפון.

 

בחודש השני שב המטופל ל- 4 ימי תגר נוספים במסגרת של אשפוז יום שבמהלכן נעשית עליה במנת הסף של עד פי 4 לעומת המנה מהסבב הראשון

בחודשים הבאים נמשכת התקדמות הדרגתית במכפלות שונות. בהמשך יגיע 

המטופל לביקור של יום אחד בחודש בהן נמשכת התקדמות הדרגתית במנות עד הגעה ליעד.

המטרה הראשונית של התוכנית היא להביא את המטופל לצריכת מנה קבועה של המזון האלרגני שתגן עליו במקרה של חשיפות אקראיות. המטרה בהמשך היא להגיע לעמידות מלאה שבה המטופל יכול לצרוך את המזון האלרגני באופן חפשי. 

  

\*הטיפול אינו כלול בסל הבריאות או ממומן ע"י הביטוחים המשלימים 

 

לפרטים נוספים:

08-9779820

http://www.assafh.org/clinic/FoodAllergyClinic/Pages/default.aspx#p2







## בית חולים בני ציון

לאחרונה מתבסס המידע על היעילות והחשיבות של טיפול דה סנטיניזציה למזון בילדים אלרגים למזון. מטרת הטיפול בראש וראשונה הוא למנוע תגובות מסכנות חיים למזון אליו הילדים אלרגים באמצעות העלאת סף התגובה למזון. בחלק מהמקרים הילדים מגיעים לצריכה חופשית של המזון אליו הם אלרגים.

עד לאחרונה ניתן טיפול זה בבית חולים אסף הרופא אשר פיתח את הנושא וקידם אותו בארץ ובעולם . לאור התורים הארוכים לטיפול , החלטנו להרים את הכפפה ולהתחיל טיפול דומה בבית חולים בני ציון בחיפה. 

לצורך זה הקמנו מרפאה חדשה מרווחת יעודית לטיפול באלרגיה למזון, ולאחר תהליך הכנה בתמיכה של הצוות מאסף הרופא יצאנו לדרך. עד עתה החלו את הטיפול 15 ילדים ובכל שבוע אנו מצרפים שלושה מטופלים נוספים. 

אנו נותנים מענה לילדים מגיל 4 וחצי הסובלים מאלרגיה לחלב , בוטנים שומשום ואגוזי מלך. תהליך הכנת המזונות דומה לזה המבוצע באסף הרופא. פרוטוקול המתן מעט שונה וכרוך בהגעה בפעם הראשונה לשניים עד שלושה ימים עוקבים ולאחר מכן הגעה מדי שבועיים ל3-4 שעות. הצוות המטפל כולל רופאים , אחיות , דיאטניות , אנשי מעבדה ומזכירה.

אני מקווה שבכך ניתן מענה טיפולי לילדים נוספים הסובלים מאלרגיה למזון. לכל המעונינים ניתן ליצור קשר עם המכון אלרגיה בבני ציון בטלפון 048359039 או דרך מייל המופיע באתר בית החולים.

בברכה

פרופ קסל אהרון , מנהל המכון אלרגיה ואימונולגיה קלינית בבית חולים בני ציון ויו"ר האיגוד הישראלי לאלרגיה ואימונולגיה קלינית.

לפרטים נוספים

http://www.b-zion.org.il/pages/6760.aspx

04-8359039





## בית חולים תל השומר





ביחידה לאימונולוגיה קלינית אנגיואדמה ואלרגיה  מבוצעים מספר פרוטוקולים טיפוליים:

1) טיפול באלרגיה לחלב וביצים (ומזונות נוספים) נעשה על פי  פרוטוקול מובנה המבוסס על חשיפות הדגרתיות למוצרי חלב/ביצה המעובדים בחום (למשל עוגיות, פנקייקים, פיצה וכ"ו)  הטיפול מבוצע על ידי מספר תגרי מזון, בכל אחד מהם רק לאחר שהילד קיבל את המזון  בצורתו המעובדת בהשגחה במרכז הרפואי שיבא, יוכל הילד להמשיך ולאכול בבית למשך תקופה של מספר חודשים את המזון המעובד (על פי הנחיות מדויקות) כאשר ההתמדה של הטיפול היום יומי הינו תנאי להצלחת הטיפול!!! בסיום התהליך יכולים ילדים רבים לאכול חלב ו ביצים ללא כל מגבלה. 

2) טיפול באלרגיה לסומסום – טיפול זה מתבסס גם כן על חשיפה הדרגתית לחלבונים מטוגנים/אפויים אולם גם בשימוש בעקרונות של very low dose immunotherapy  כך שהמינון הטיפולי מותם אישית לכל מטופל וקצב העלייה בכמויות החלבון האלרגני גם הוא משתנה מילד לילד 

טיפול באלרגיה למזון קשה במיוחד דורש לעיתים תוספת טיפול בתכשיר ביולוגי אשר מפחית את פעילות הנוגדן IGE , הוא הגורם לאלרגיה. – תחת המטרייה התרופתית של Anti IGE- נוגדן מונוקלונלי ניתן לאפשר חשיפה למזון גם לילד עם אלרגיה מאוד קשה אשר כשל בנסיונות קודמים בשל תגובות קשות עד היום סיימו בשיבא  מאות ילדים צעירים בוגרים ואף מבוגרים אבחון מדוייק וחשיפה הדרגתית למזון אליו הם רגישים (לאחר עיבוד המזון בצורות שונות) עם אחוזי הצלחה והחלמה גבוהים בכל הגילאים 



ביחידה שלנו מתקיימים גם מחקרים בתחומי האלרגיה למזון ובינהם העיקרי עוסק בטיפול באלרגיה לבוטנים: 

במחקר זה אנו מנסים להפחית את הרגישות לבטנים ע"י שימוש בבוטנים מיוחדותהמיוצרות עבורנו  במסגרת שיתוף הפעולה עם מכון וויצמן למדע. הפרוטוקול הניסויי’  משלב איסוף מידע מדוייק על סוגי החלבונים הגורמים לאלרגיה לבוטנים  ועוצמת התגובה של כל ילד באופן פרטני לפרופיל החלבוני  . 



 מטרת הטיפול הוא מיתון התגובה האלרגית בחשיפה למזון , מניעת מצב מסכן חיים ושיפור באיכות החיים של המשפחה.

צפוי כי בעתיד, הטיפול באלרגיה למזון בילדים ומבוגרים, תהיה אקטיבית יותר, תפורה למידותיו של החולה והמשפחה והמרכז לטיפול וחקר אלרגיה למזון בילדים בבית החולים שלנו מוביל בחתירה לכיוון טיפולי זה.  

המרכז לטיפול וחקר אלרגיה למזון בילדים, 

היחידה לאימונולוגיה קלינית, אנגיואדמה ואלרגיה   - המרכז הרפואי תל השומר

דר' מונה כידון  - מנהלת המרפאה לאלרגיה בילדים ורופאה בכירה ביחידה לאימונולוגיה קלינית אנגיואדמה ואלרגיה 

פרופ' ננסי אגמון-לוין – מנהלת היחידה לאימונולוגיה קלינית אנגיואדמה ואלרגיה. 



לפרטים נוספים

https://www.sheba.co.il/%D7%94%D7%99%D7%97%D7%99%D7%93%D7%94\_%D7%9C%D7%90%D7%9C%D7%A8%D7%92%D7%99%D7%94\_%D7%95%D7%90%D7%99%D7%9E%D7%95%D7%A0%D7%95%D7%9C%D7%95%D7%92%D7%99%D7%94



03-5302605
