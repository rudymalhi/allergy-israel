---
template: SinglePost
title: אלרגנים נפוצים
status: Published
date: '2020-08-16'
featuredImage: 'https://ucarecdn.com/130d8799-bde3-4f9e-a03f-66e354cac9b1/'
excerpt: אלרגנים נפוצים
accordion:
  - background: 'https://ucarecdn.com/b7865a7b-d859-4302-b63e-069bf4327536/'
    description: >
      אלרגיה לחלב פרה שכיחה בעיקר בגיל הרך והיא יכולה להתבטא גם בתגובה של מערכת
      העיכול בלבד, הקאות מרובות ושלשולים.

      חשוב לבצע אבחנה נכונה ולהפריד בין אלרגיה לאי סבילות הנובעת מחוסר באנזים
      האחראי לפירוק הלקטוז שבחלב.

      אדם עם אלרגיה לחלב חייב להימנע מחלב בכל צורה. הימנעות כוללת גם מוצרי חלב
      עיזים כבשים, באפלו ונאקות, מוצרים דלי לקטוז ומוצרים העלולים להכיל חלב.

      יש להכיר שמות נוספים של מוצרי חלב  (חמאה, גהי, סמנה, שמנת, יוגורט, גבינה,
      ריבת חלב, אבקת חלב, מעדני חלב, גלידה, קצפת)  חלבוני החלב (קזאין casein ,
      מי גבינה, אבקת גבינה whey)

      חלב עשוי להימצא בתרופות, סבונים וקרמים.

      לעיתים אלרגייה לחלב יכולה להופיע יחד עם אלרגיה לבקר

      מומלץ להתייעץ עם אלרגולוג לגבי תגובות צולבות עם אלרגנים נוספים מאותה
      משפחה.


      אדם עם אלרגיה לחלב חייב להסתכל רק על רשימת רכיבים ואזהרות אלרגנים. אין
      להתייחס למושגי כשרות (חלבי/פרווה).

      בהלכה יש קריטריונים ספציפיים של ניקוי להכשרה של פסי ייצור מחלב לפרווה. כל
      עוד הניקוי לא התבצע בקריטריונים הספציפיים של ההלכה אז הכלים/תנורים/מפעל
      ייחשב לחלבי מבחינת ההלכה. ואם כן התבצע על פי הקריטריונים הנדרשים המוצר
      יהיה בכשרות פרווה גם אם נשארו עקבות חלב. ישנם פסי יצור שלא ניתן לנקות אותם
      ע"פ קריטריונים של ההלכה ולכן לא יוכלו לקבל כשרות פרווה.

      ההלכה לא מבטיחה 100 אחוז נקיון מחלב אלא רק דורשת שהניקוי יתבצע ע"פ
      הקריטריונים.

      לאדם שאינו אלרגי לחלב ההלכה אולי באה להקל כי אם נשארו חלקיקים של חלב זה
      יחשב כ"בטל בשישים" (כלומר מתבטל בכמות של 1 חלקי שישים) אבל דווקא
      לאוכלוסיית האלרגיים לחלב קריטריון זה יכול להיות מסוכן ביותר. חברה שרוצה
      להבטיח ניקיון מאלרגנים צריכה לנקות פסי ייצור לפי קריטריונים לאלרגנים ולא
      לפי קריטריונים של הלכה.

      לסיכום 

      אוכלוסיית האלרגים לחלב צריכים להתייחס אך ורק לרשימת רכיבים ולאזהרות
      אלרגנים, ולא להסתמך על כשרות חלבי או  פרווה.
    title: חלב
  - background: 'https://ucarecdn.com/9720fa3c-64e2-489f-98e4-8d7fe64286aa/'
    description: >
      אלרגיה לאגוזים היא האלרגיה השנייה הנפוצה ביותר הגורמת בדרך כלל לתגובות
      אלרגיות קשות עד כדי סכנת חיים. חשוב להכיר את הסימפטומים של תגובה אלרגית
      קשה הנקראת אנפילקסיס.

      אלרגיה לאגוזים יכולה להיות לאגוז אחד או למגוון אגוזים.

      סוגי אגוזים: **מלך, פקאן, לוז , ברזיל, מקדמיה, פיסטוק, קשיו,  ושקדים.**

      ידוע על קשר של אלרגנים צולבים בין מלך ופקאן, קשיו ופיסטוק לעיתים רבות
      אלרגיה לאחד תעיד גם על אלרגיה לאחר.

      כאשר מתגלה אלרגיה לסוג אחד של אגוז יש להמנע מכל האגוזים עד לברור אצל
      אלרגולוג. 

      בדיקות יאפשרו לאלרגולוג להמליץ אם להמנע מכל האגוזים או רק מהאגוז לו הופיע
      תגובה אלרגית.


      רבים מייחסים אלרגיה לאגוזים כאלרגיה גם לבוטנים, קוקוס, צנוברים, אגוז
      מוסקט, שיאה וערמונים.

      מחקרים הראו שאלרגיה לאגוזים אינה בהכרח מחייבת שתהיה גם אלרגיה למזונות
      שהוזכרו ולא ניתן להצביע על כך שאם יש אלרגיה לאגוזים וצנוברים או קוקוס
      לדוגמא זה בגלל קשר בין מזונות אלו או בגלל נטייתו האלרגית של אותו אדם.


      אגוזים נמצאים במזונות כגון:ממרחי אגוזים, פסטו , חטיפי שוקולד, חטיפי
      אנרגיה, דגני בוקר, גרנולה, נוטלה(לוז), מאפים, תבשילים, רטבים,
      מרציפן(שקדים), נקניקים, גבינות, גבינות טבעוניות (קשיו, מקדמיה), משקאות חלב
      מאגוזים מזון חיות וכו׳.

      קרמים, סבונים ומשחות שיניים מועשרים לרוב בשמני אגוזים (שקדים, מקדמיה)
    title: אגוזים
  - background: 'https://ucarecdn.com/9f00a9de-cb5d-4d99-97f6-2ce2c4949a73/'
    description: >
      אלרגיה לבוטנים היא אלרגיה נפוצה מאוד, הגורמת בדרך כלל לתגובות אלרגיות קשות
      עד כדי סכנת חיים. 

      חשוב להכיר את הסימפטומים של תגובה אלרגית קשה הנקראת אנפילקסיס.

      אדם הסובל מאלרגיה לבוטנים חייב להימנע מבוטנים בכל הצורות. זה כולל כל מוצר
      המכיל בוטנים, או שעשוי להכיל בוטנים.

      בוטנים הם אלרגן שעלול להשתחרר לאוויר.

      נמצא במזונות כגון: במבה, חמאת בוטנים, רטבים, שוקולדים, פיצוחים, דגני בוקר,
      חטיפי אנרגיה  וכו׳, מוצרי תמרוקים וקוסמטיקה כגון שמן תינוקות בלנאום פורטה,
      מזון חיות.

      בוטנים שייך למשפחת הקטניות שכוללת גם סויה, עדשים, שעועית,אפונה, חומוס
      ותורמוס.

      מומלץ להתייעץ עם אלרגולוג לגבי תגובות צולבות עם אלרגנים נוספים מאותה
      משפחה.
    title: בוטנים
  - background: 'https://ucarecdn.com/964eea29-7207-4808-a732-4e04de901f16/'
    description: >
      אלרגיה לדגים גורמת בדרך כלל לתגובות אלרגיות קשות עד כדי סכנת חיים. 

      חשוב להכיר את הסימפטומים של תגובה אלרגית קשה הנקראת אנפילקסיס.

      אדם הסובל מאלרגיה לדגים חייב להימנע מדגים בכול צורה. זה כולל כל מוצר המכיל
      דגים, או שעשוי להכיל דגים.


      דגים הם אלרגן שמשתחרר באוויר, ולכן גם המצאות של דגים בסמיכות לאדם אלרגי
      לדגים יכולה לגרום לתגובה אלרגית קשה.

      כאשר מתגלה אלרגיה לסוג אחד של דגים יש להמנע מכל סוגי הדגים  עד לברור אצל
      אלרגולוג. 

      בדיקות יאפשרו לאלרגולוג להמליץ אם יש להמנע מכל סוגי הדגים או רק מהדג לו
      הופיע תגובה אלרגית. כמו כן יש להיוועץ באלרגולוג האם ניתן להמצא בסמיכות
      לדגים בעת דייג, מכירה או בישול.

      דגים ניתן למצוא במזונות כגון: מרשמלו, סוכריות גומי (ג׳לטין דגים), רטבים
      (קיסר, וורטסטר), תבשילים, מאפים וכו׳.


      **פירות ים**

      אלרגיה לפירות ים נפוצה בקרב מבוגרים ומתפתחת לרוב אצל אנשים בוגרים

      אלרגיה לפירות ים שונה מאלרגיה לדגים ואינה בהכרח מתקיימת יחד.

      אלרגיה לפירות ים כוללת: סרטן, צדפות, דיונון, מולים, תמנון,קלאמרי
    title: דגים ופירות ים
  - background: 'https://ucarecdn.com/25794bbc-6b78-4604-9da0-36c82ca07419/'
    description: >
      אלרגיה לביצים נפוצה מאוד בקרב תינוקות ופעוטות. האלרגיה היא לחלבון הביצה,
      אך מכיוון שקשה מאוד לעשות הפרדה מלאה בין החלבון לחלמון אדם האלרגי לבייצים
      צריך להמנע גם מאכילת חלבון וגם מאכילת חלמון.  

      אדם האלרגי לביצי תרנגולת עשוי להיות אלרגי גם לביצים של עופות אחרים (שלו,
      אווז וכד')

      לעיתים אותו אדם יכול להיות אלרגי גם לבשר עוף.

      רבים מהאלרגים לביצים יכולים לאכול ביצה מבושלת שבושלה זמן ארוך בטמפרטורה
      גבוה. 

      כאשר מופיע תגובה אלרגית יש לאחר אכילת ביצה יש לפנות לאבחון מדויק אצל
      אלרגולוג ולקבל הנחייה האם ניתן לאכול ביצים אפויות או מבושלות בעוגות,
      פשטידות ודברי מאפה אחרים. 

      ניתן למצוא ביצים במזונות כגון: מיונז, קרמבו, עוגות ומאפים, מרנג, קציצות,
      איטריות, פסטות, גבינות וכו׳.

      יש להכיר שמות נוספים המעידים על המצאות ביצה במזון: אלבומין וגלובולין
    title: ביצים
  - background: 'https://ucarecdn.com/572e193f-4e1d-4e15-8472-8c8a9ea6de4f/'
    description: >
      אלרגיה לשומשום נפוצה מאוד בישראל, בשל תזונה עשירה בשמשום ורכיביו.

      אדם האלרגי לשומשום נמצא בסיכון לפתח אלרגיה גם לזרעים אחרי.

       יש להיוועץ באלרגולוג מאיזה מזונות יש להמנע כאשר מתגלה אלרגיה לשומשום

      נמצא במזונות כגון: טחינה, חומוס, חלבה, מאפים, רטבים,ותבשילים, חטיפים,
      תבלינים  וכו׳.


      תקנות הסימון באירופה מחייבות סימון שומשום יסומן כרכיב אלרגני במזון, לעומת
      זאת בארצות הברית שומשום אינו אחד משמונת האלרגנים המחייבים סימון ולכן לא
      בהכרח יופיע ברשימת אזהרות אלרגנים. כמו כן שומשום יכול להופיע בכיתוב כללי
      של תבלינים ללא התייחסות ספציפית.
    title: שומשום
  - background: 'https://ucarecdn.com/c470c7d7-9160-44ff-b441-bbbd823a0300/'
    description: >
      אלרגיה לסויה נפוצה מאוד בילדים. אצל מרבית הילדים אלרגיה לסויה תעבור עד גיל
      10.


      הסויה היא ממשפחת הקטניות. בוטנים, עדשים, שעועית וחומוס הם גם קטניות.


      אדם האלרגי לסויה עלול להיות אלרגי גם לקטניות אחרות אך אין זה מחייב.


      ניתן למצוא סויה במזונות כגון: רטבים, במוצרי בשר ודגים וכו׳.


      יש להכיר שמות נוספים של מוצרים העשויים סויה: טופו, אדממה, אוקרה, טמפה,
      ליצטין מיסו, חלב סויה וכו'
    title: סויה
  - background: 'https://ucarecdn.com/a161003d-406b-4546-96cb-e66fedb4eb6f/'
    description: >
      אלרגיה לחיטה נפוצה בקרב כלל האוכלוסיה. אדם האלרגי לחיטה צריך להמנע מחיטה
      ומכל המוצרים העשויים מחיטה.

      לעיתים מבלבלים אלרגיה לחיטה עם מחלת הצליאק. אך אלו תופעות שונות.


      אלרגיה לחיטה מתרחשת כאשר הגוף מייצר נוגדנים לכלל החלבונים הנמצאים בחיטה.
      לעומת זאת בצליאק, חלבון הגלוטן בחיטה גורם לסוג שונה של תגובה במערכת
      החיסונית.


      חלבוני חיטה נמצאים במוצרים רבים: לחם ופירורי לחם, עוגות ומאפינס, עוגיות,
      דגני בוקר, פסטה, קוסקוס, סולת, כוסמין,סייטן, קמוט, עמילן חיטה, נבט חיטה,
      שיפון, שעורה, שיבולת שועל,  קרקרים, רוטב סויה, אלכוהול וכו'  
    title: חיטה
  - background: 'https://ucarecdn.com/a230d11b-f372-4c70-9f29-aca61b44ae30/'
    description: >
      ## פירות 

      כל פרי יכול לגרם לאלרגיה, אך יש מספר פירות שאלרגיה אליהם נפוצה יותר

      קיווי, בננה, אבוקדו, מנגו, אננס


      ## קטניות

      בשנים האחרונות אנו עדים לעליה בכמות האנשים עם אלרגיות לקטניות (עדשים,
      שעועית, אפונה, חומוס)

      אדם שאלרגי לקטניות עלול להגיב גם לאדי הבישול של קטניות.
    title: אלרגנים אחרים
  - background: 'https://ucarecdn.com/6c3adec0-4d61-4bca-80fa-0244182c69bc/'
    description: >
      אלרגן סמוי הוא אלרגן הנמצא במזון או במוצר אחר המכיל חלבוני מזון
      (קוסמטיקה,מוצרי יצירה, מזון חיות, אלכוהול) ואינו ידוע או מסומן ברשימת
      הרכיבים. 

      כיצד מגיע האלרגן הסמוי?


      1. בזמן אריזה של מוצרים בבית החרושת או על פס ייצור שקודם הוכן בו מזון
      המכיל את האלרגן

      2.  אוכל שנחתך, בחנות בעזרת אותו סכין / כלי אחר, לדוגמא פורס גבינות בסופר
      בו פורסים גבינות עם ביצים או אגוזים.

      3. בזמן הכנת מזון בבית או במסעדה ע"י מכשור,סכינים או ידיים שנגעו קודם
      באלרגן.

      4. אלרגן שמופיע ברשימת רכיבי המזון בשם אחר.

      5. באלכוהול אין חובת סימון רכיבים כלל.

      6. נשיקה - חלבון האלרגן נשאר ברוק גם מספר שעות לאחר אכילה. מחקרים מראים ש
      5-12%  מאלרגים למזון יחוו תגובה אלרגית כתוצאה מנשיקה. כמו כן  מחקרים הראו
      שצחצוח ,שטיפה עם מי פה או גומי לעיסה אינם מנקים את הפה משאריות אלרגן.
      למעשה רק אחרי כמה שעות (לפחות 4) ואכילת מזון אחר האלרגן יוצא מהרוק. חשוב
      מאוד לידע בני זוג בדבר אלרגיה למזון ולהמנע מנשיקות במידה ונאכל האלרגן.

      7. במוצרי קוסמטיקה ותמרוקים אלרגן שמופיע בשמו המדעי

      8. במוצרי יצירה - אין חובת סימון אלרגנים

      9. במזון חיות אין חובת סימון אלרגנים. כמו אצל בני אדם גם אצל חיות האלרגן
      נשאר ברוק לאחר אכילה מספר שעות.
    title: אלרגן סמוי
---
אלרגיה למזון מוגדרת כתגובה בלתי רצויה לחלבוני מזון המתווכת במנגנון חיסוני, בדרך כלל על ידי נוגדן מסוג IgE כאשר החשיפה לאוכל מתרחשת, הסימפטומים עשויים להתחיל באופן מיידי ולהתגבר במהירות. הסימפטומים כוללים כל אחת או כמה מהתגובות הבאות: גירוד בעור, נפיחות בעור, בחילות, הקאות, שלשולים, קשיי נשימה (צפצופים, כחכוח בגרון,, שיעול, גרד בגרון) או אנפילקסיס(Anaphylaxis ). אנפילקסיס היא תגובה אלרגית קשה. 
אדם עם אלרגיה למזון חייב להמנע מהמזון אליו הוא אלרגי בכל צורה, אלא אם קיבל הוראה אחרת מאלרגולוג.
ניתן לפתח אלרגיה לכל מזון.
המזונות האלרגנים הנפוצים ביותר הם חלב, אגוזים, בוטנים, ביצה, דגים, חיטה, סויה, ופירות ים.
מזונות אלרגנים ניתן למצוא:
- מוצרי קוסמטיקה ומוצרי טיפוח אישי (שפתון לחות, איפור, סבונים, קרמים)
- תרופות מרשם ותרופות ללא מרשם
- מזון לחיות מחמד, יש לשים לב שאלרגן נשאר ברוק ומגע עם רוק של חיה שאכלה אלרגן יכול גרום לתגובה.
- צעצועים 
- חומרי מלאכה ויצירה

חשוב לקרוא כל תווית, בכל פעם, ולחפש את אזהרות האלרגנים במוצרים. האלרגן יכול להופיע ברשימת הרכיבים וגם בתיבת האלרגנים כרכיב במוצר או כרכיב שעלול להיות במוצר כחלק מסביבת הייצור. חשוב להכיר שמות נוספים של האלרגן מבחינה מדעית, ושימוש בתעשיית המזון והקוסמטיקה
