---
template: SinglePost
slug: diagnose
title: איבחון אלרגיה למזון
status: Published
date: '2020-08-16'
featuredImage: 'https://ucarecdn.com/0eec13fa-0466-43d6-81ed-3d5f9a82ccb3/'
excerpt: >-
  כאשר מתפתחת תגובה אלרגית או כאשר קיים חשש שהתפתחה תגובה שכזו לאחר אכילה/
  נגיעה/שאיפה של מזון מסוים, יש לפנות בהקדם לרופא מומחה לאלרגיות (אלרגולוג)
  לאבחון ולייעוץ רפואי.\ ניתן לתאם תור לכל אלרגולוג דרך קופת חולים/ בית חולים או
  באופן פרטי. בדרך כלל תורים רגילים דרך קופות החולים במרפאות האלרגולוגים יהיו
  בזמינות גבוהה יותר מבתי החולים.
categories:
  - category: מידע כללי
---
כאשר מתפתחת תגובה אלרגית או כאשר קיים חשש שהתפתחה תגובה שכזו לאחר אכילה/ נגיעה/שאיפה של מזון מסוים, יש לפנות בהקדם לרופא מומחה לאלרגיות (אלרגולוג) לאבחון ולייעוץ רפואי.\
ניתן לתאם תור לכל אלרגולוג דרך קופת חולים/ בית חולים או באופן פרטי. בדרך כלל תורים רגילים דרך קופות החולים במרפאות האלרגולוגים יהיו בזמינות גבוהה יותר מבתי החולים.

בתיאום הביקור אצל אלרגולוג יש לוודא האם יש להימנע מלקיחת תרופות מסוימות מספר ימים לפני הביקור - במהלך הביקור יבוצעו בדיקות שתרופות מסוימות עלולות להשפיע על תוצאותיהן. \
בעת הביקור ישאל האלרגולוג על אופן החשיפה ומה היו התגובות בעת החשיפה.\
כיצד התבצעה החשיפה? (אכילה/מגע/שאיפה)\
באיזה אברי גוף הופיעה התגובה? (פריחה/גרד/נפיחות/הקאה/כאבי בטן/ קוצר נשימה/עילפון/איבוד הכרה)\
כמה זמן לאחר החשיפה החלה התגובה?\
האם התגובה עברה מעצמה או שנדרשה התערבות רפואית?\
מומלץ להביא תמונות המראות את אופי הפריחה/אדמומיות בעור, נפיחויות בגוף במידה והיו.

**אבחון אלרגיה למזון מתבצע במספר אופנים בהתאם לתגובה כפי שדווחה על ידכם**

**תבחיני עור לאלרגיה** – 

אופן הבדיקה: דקירה נקודתית בזרוע, וטיפטוף טיפה של האלרגן על אזור הדקירה. \
בדיקה זו אינה כואבת, אינה מזיקה וניתנת לביצוע בכל גיל.\
תשובה חיובית תגרום לאודם, נפיחות וגרד נקודתי \
תוצאות הבדיקה מתקבלות במקום בתוך 20 דקות.

**בדיקת דם RAST** - 

הבדיקה מסתמכת על הימצאותם של נוגדני IgE, כנגד אלרגנים, בדם המטופל. נוגדנים אלו נשארים בדם זמן רב ואף שנים לאחר החשיפה לאלרגן ולכן הם מופיעים בדם המטופל גם לאחר תקופה ארוכה.\
תוצאות הבדיקה מתקבלות לאחר מספר שבועות \
הבדיקה מתבצעת במעבדה, בדרך כלל בעלות נוספת בהתאם לסוג החברות בקופת החולים.\
תוצאות בדיקת RAST מצוינות בערכים מספריים מ-0 עד 6:

| הערה                                                                 | רמת IgE (נמדד ב KU/L) | ערך RAST |
| -------------------------------------------------------------------- | --------------------- | -------- |
| אין כלל או קיימים במידה שאינה ניתנת לזיהוי  נוגדנים  כנגד  אלרגן  זה | < 0.35                | 0        |
| רמה נמוכה של  נוגדנים  כנגד  אלרגן  זה                               | 0.35 - 0.69           | 1        |
| רמה בינונית של  נוגדנים  כנגד  אלרגן  זה                             | 0.70 - 3.49           | 2        |
| רמה בינונית-גבוהה של  נוגדנים  כנגד  אלרגן  זה                       | 3.50 - 17.49          | 3        |
| רמה בינונית-גבוהה של  נוגדנים  כנגד  אלרגן  זה                       | 17.50 - 49.99         | 4        |
| רמה גבוהה מאוד של  נוגדנים  כנגד  אלרגן  זה                          | 50.0 - 100.00         | 5        |
| רמה גבוהה באופן קיצוני של  נוגדנים  כנגד  אלרגן  זה                  | \> 100.00             | 6        |

לרוב יופנה המטופל לבדיקת RAST רק לאחר מספר חודשים מהתגובה הראשונה. ובכל מקרה, תוצאות של בדיקת ראסט בודדת/ ראשונה, לא בהכרח מתארת את מצב האלרגיה באופן מדוייק -  יעילותה של בדיקה זו היא בעיקר בסרטוט מגמה לאורך שנים, כך ניתן לדעת  אם האלרגיה במגמת החמרה או הקלה.

**תגרים** – 

תגרים מבוצעים על מנת לאשש קיום אלרגיה למזון. במסגרת התגר נחשף המטופל למנות עולות של המזון או התרופה החשודים תחת השגחה רפואית על מנת לבחון אם מתפתחת תגובה.\
התגר נעשה במתכונת אישפוז יום ונמשך מהבוקר עד הצהריים. במשך כל זמן התגר אין לעזוב את שטח המכון.\
תוצאות הבדיקה מתקבלות במקום.

לאחר קבלת תוצאות הבדיקות ינחה האלרגולוג כיצד יש לנהוג. יתן מרשם לתרופות הנדרשות\
אנטיהיסטמין/ מזרק אפינפרין (אדרנלין)/סטירואידים/טיפול לאסתמה במידת הצורך\
במידה והאבחון הוא חיובי יש לחזור על הבדיקה אחת לחצי שנה- שנה.\
על המטופל לשאת את מזרק האפינפרין באופן קבוע בכל מקום.

[הוראות לטיפול בתגובה אלרגית](/allergic-reaction-care/)

[תוכנית פעולה למקרה חרום](https://ucarecdn.com/e7d38141-da74-489f-bc92-c18a1623b560/)
