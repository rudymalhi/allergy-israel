---
template: SinglePost
title: טיפים לטיסה עם אלרגיות מזון
status: Published
date: '2020-08-14'
featuredImage: 'https://ucarecdn.com/1b7ca189-b381-4450-8b04-75a56049d75f/'
excerpt: טיפים לטיסה עם אלרגיות מזון
categories:
  - category: כללי
meta:
  noindex: false
---
###לפני הזמנת הטיסה
 קרא את מדיניות האלרגנים של חברת התעופה, חברות תעופה רבות מפרסמות את המדיניות שלהם באתר, לאחר מכן דבר עם שרות הלקוחות על מנת להבין בצורה מלאה מה המדיניות שלהם ומה עליך לעשות על מנת להבטיח טיסה בטוחה (למשל: נשיאת תרופות, מכתב מרופא, אוכל וכו׳) לטסים עם אלרגיה לבוטנים/אגוזים מומלץ לבחור חברת תעופה אשר כחלק מממדיניותה מצהירה כי אינה מגישה  חטיפי בוטנים /אגוזים במהלך הטיסה, זאת כדי למזער  את הסיכון מחשיפה לאלרגן, במידה וזו חברת תעופה שמבקשת התראה מראש על עליה למטוס עם אלרגיה (דוגמת יונייטד שמגישה בוטנים אלא אם מודיעים לה 48 שעות לפני) אנא הודיעו לחברה בזמן, שימו לב אל תבקשו מחברת התעופה להבטיח לכם טיסה נקייה מבוטנים ואגוזים, שום חברת תעופה לא יכולה להבטיח טיסה "נקייה." בחר את זמן הטיסה, חברות התעופה בד"כ מנקות את המטוסים בלילה, בחירה בטיסת בוקר מורידה את הסיכון לחשיפה  לשאריות מהטיסה הקודמת לאלרגים לבוטנים אגוזים, בחירה בטיסה מאוחרת יותר שבה אין ארוחת בוקר מומלצת יותר לאלרגים לחלב וביצים.

יש להודיע לסוכן הנסיעות על האלרגיה ולבקש לידע את צוות הטיסה, חברות תעופה מגישות מבחר תפריטים לטסים, מומלץ לבדוק האם יש מנה המותאמת בעבורך. בכל מקרה עדיף שתביא את המזון שלך איתך. דאג למכתב חתום מהרופא שבו כתוב סוג האלרגיה, וכן את התרופות והאוכל שעליך לשאת עימך (ניתן למצוא תוכנית נסיעות למטרה זו באתר העמותה) דאג שמזרק האדרנלין שאיתך בתוקף, ושהוא ארוז כראוי ושמך מצויין על האריזה, דאג לתוכנית לשעת חירום (ניתן להוריד בעמוד העמותה) יחד עם התרופות שלך במקום נגיש לך ולצוות הטיסה.

ילד עם אלרגיה למזון לא יכול לטוס ללא נוכחות מבוגר אחראי.



### יום הטיסה



ענוד צמיד זיהוי רפואי. אם נדרש ואפשר, בקש מצוות הטיסה לעלות על המטוס לפני כולם על מנת לבדוק את אזור הישיבה שלך, השתמש במטליות אלכוהול על מנת לנקות את הכיסא והמגש על מנת למנוע מגע עם שאריות אלרגנים במידה ונשארו מהטיסה הקודמת, אכילת מזון מתוך משטח מזוהם יכולה להוביל לעיכול אלרגן בטעות. בטוח יותר להביא מזון לטיסה מאשר לאכול את המזון המוגש ע"י חברת התעופה. מומלץ לבדוק עם צוות הטיסה איזה מזון ניתן להעלות למטוס ואם ישנן מגבלות מזון במטוס או ביעד אליו אתם טסים.

שמור את המזרק ואת יתר התרופות איתך במקום נגיש, ולא בתאי האיחסון העליונים, ידע את הטסים עימך על האלרגיה ומה צריך לעשות במקרה חירום. שקול האם לאמר לנוסעים מסביבך על האלרגיה, קח בחשבון שבמרבית המקרים הצוות לא יודיע על האלרגיה ולנוסעים מותר לאכול אוכל שהביאו איתם, הבא עימך חטיף או שניים נוספים על מנת לתת למי מסביבך במידה והחטיף שלו בעייתי בעבורך. הימנע מלהשהתמש בשמיכה ובכרית המנופקות ע"י חברת התעופה כיוון שהם אינם מכובסים בין טיסות, ורק מכוסים מחדש, הבא עימך במידת הצורך. אם אתה חווה תגובה על הטיסה, הודע לצוות המטוס מיד, עקוב אחרי הוראות לשעת חירום שלך, ובדוק האם יש על המטוס רופא שיוכל לסייע לך. התייחס לצוות הטיסה בנימוס, הם נמצאים שם כדי לסייע ואנו צריכים ללמד אותם על אלרגיה למזון מבלי לדרוש דרישות שאינן ריאליות, להיות נחמד לסובבים אותך ולצוות יביא אותך הרבה יותר רחוק מאשר לעורר אנטגוניזם.

המנע מלקיחת סיכונים מיותרים במיוחד כשאתה באויר רחוק מעזרה רפואית.





מבוסס על סט טיפים מתוך –
<a href="http://www.foodallergyalliance.org" target="_blank">Food Allergy and Anaphylaxis Alliance</a>
