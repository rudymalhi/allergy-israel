---
template: SinglePost
title: התנהלות במעון ילדים גילאי 3 חד' - 3 שנים
status: Published
date: '2020-08-16'
featuredImage: 'https://ucarecdn.com/8d7d45af-6bb3-4eb4-94da-e7b1aa3a3ae3/'
excerpt: התנהלות במעון ילדים גילאי 3 חד' - 3 שנים
categories:
  - category: מוסדות חינוך
files: []
---
היום הראשון במעון הוא יום מרגש מאוד לכל הורה. יום המלווה ברגשות מעורבים, מצד אחד שמחה, ומצד שני הדאגה והחרדה מרגע הפרידה ותקופת ההסתגלות. כהורים לילד עם אלרגיה למזון רגשות אלו מתעצמים עוד יותר. הרגע בו אנו מפקידים את היקר לנו מכל, בסביבה לא מוכרת, אצל הצוות החינוכי וצוות המטפלות חייב להיות מתוכנן לפרטי פרטים כדי לא להגיע למצב מסכן חיים. אך עוד לפני היום הראשון בשלב חיפוש המעון יש מספר דברים שחשוב לשים לב אליהם.

במדינת ישראל קיימות שתי אופציות למסגרות לגיל הרך. מעון בהנהלה פרטית או [מעון מפוקח](https://apps.moital.gov.il/SearchDayCare) ע"י התמ"ת. 

כאשר מתחילים לחפש אחר מסגרת מתאימה חשוב להבין את ההבדלים בין המסגרת הפרטית לבין המסגרת המפוקחת. מסגרת פרטית אינה מחויבת לקבל כל ילד ואינה מחויבת לעשות התאמות מבחינה תזונתית. במעון מפוקח ניתן לקבל סייעת אישית לשעתיים ביום להשגחה בזמן הארוחות.

במהלך החיפוש, מעבר לשאלות הרגילות שישאל כל הורה מומלץ לברר מה מדיניות המעון לגבי אלרגיות מזון.  

שאלות שמומלץ לשאול

* מה בתפריט? מה כוללות הארוחות המוגשות?
* האם התפריט נתון לשינויים?
*  מה עושים במידה ויש במעון ילד עם אלרגיות מזון?
* כיצד חוגגים ימי הולדת במעון?
* האם יש הרבה אירועים שכוללים מזון?
* האם היו בעבר במעון ילדים עם אלרגיות מזון?
* האם עושים פעולות יצירה עם מזון או אריזות מזון?
* האם הצוות עובר קורס עזרה ראשונה, והאם הקורס כולל הדרכה על אלרגיות מזון?

כל שאלה היא בסיס לדיון והעלאת המודעות לנושא אלרגיות מזון, שחלק נכבד מהאנשים כלל אינם מכירים.

## הרשמה

לאחר שנמצא המעון המתאים יש לציין את האלרגיה, **רק אחרי הודעת הקבלה למעון!!!**\
כדאי לחשוב מראש מה ניתן ורצוי לבקש ולהכין רשימת בקשות מהמעון.  (למשל אם אלרגיה לשומשום, אגוזים, ובוטנים אפשר להתעקש על הוצאת אלרגנים אלו מהמעון) אצל מולטי אלרגיים מומלץ לתעדף את הוצאת האלרגנים לפי חומרת התגובות.

## אחרי הקבלה למעון

* לדווח למנהלת
* להביא מסמך מרופא המציין את האלרגיות, את התרופות 
* להביא טופס לשעת חירום
* אישור מתן תרופות + ערכת תרופות שתשאר במעון במקום נגיש לצוות ולא נגיש לילדים\
  חשוב להדגיש שיש לאחסן את המזרק בטמפ' 20-25 °C ואין לאחסן במקרר 
* לבקש ממנהלת המעון שתזמין הדרכה ממד"א [(חברי עמותה יכולים להזמין הדרכה ממתנדבי העמותה)](/contact)
* לבקש לשלט את השער ומקומות נוספים במעון (מטבח פינת אכילה)בשלט המציין שיש ילד עם אלרגיה למזון, לאיזה מזונות, מיקום ירכת התרופות ונוהל טיפול במקרה של תגובה אלרגית
* לבקש לשוחח ביום הורים ולהסביר את חשיבות הנושא, לחלק דפים של דברים מותרים
* לקנות מספר כלים שיהיו מיועדים לילד בלבד (קרש חיתוך, צלחת בצבע שונה, או עם מדבקה )
* סימון החפצים של הילד בצורה ובולטת (בקבוק, מוצץ וכו)
* קביעת נהלים לימי הולדת אבא שבת, חגים וכו (להכין רשימה יחד עם הצוות של מה מותר להביא).



## **מעונות מפוקחים ע"י התמ"ת**

מעונות מפוקחים מחויבים לקבל ילדים עם אלרגיות מזון ללא תנאי. כמו כן חל איסור על החתמת הורים על טפסים יחודיים (כדוגמאת הסרת אחריות). 

לאחר הקבלה למעון מפוקח יתכן ומנהלת המעון תפנה אתכם להגשת בקשה לסייעת אישית



**תהליך הגשת בקשה לסייעת**

**הקריטריונים לזכאות לסייעת אישית במעונות התמ"ת:**

א. אלרגיה מסכנת חיים לחלב עד גיל 3 . 

(**שימו לב!** קיימת תקלה במערכת הגשת הבקשות לגבי זכאות ילדים אלרגים לחלב מעל גיל שנתיים, לכן ילדים אלרגיים לחלב מעל גיל שנתיים יגישו את הבקשה כ"מולטי אלרגיה").

ב. מולטי-אלרגיים (2 אלרגנים ויותר) עד גיל 3.

**מה עלי לעשות כדי להגיש בקשה לקבלת סייעת?**

1. יש לקבל אישור דרגה עבור הרשמה של הילד במעונות תחת פיקוח התמ"ת, טרם הגשת הבקשה לסייעת.

ניתן להגיש את הבקשה לקבלת דרגה בעמוד [הגשת בקשה להשתתפות המדינה בתשלום שכר לימוד](https://www.gov.il/he/service/registration_for_day_care_centers_and_nurseries1?fbclid=IwAR0lFS1QeuM5FX83gCCZsvquDdKeCyREviJCnTkq31vyfmPgdzFN77iM5yQ)

**שימו לב!**  גם מי שאינו מעוניין/זכאי לסבסוד בתשלום למעון מחויב לקבל דרגה. יש להצהיר בטופס המקוון של בקשת הדרגה כי ההורה אינו מעוניין לקבל סבסוד מהמדינה.

מומלץ להדגיש בפני נציגי המוקד כי מדובר בבקשה לדרגה עבור ילד שזקוק לסייעת בשל אלרגיה מסכנת חיים בכדי לקבל תעדוף גבוה יותר של הטיפול בבקשה.

2. לאחר קבלת האישור לדרגה ניתן להגיש בקשה לסייעת באמצעות ה[טופס המקוון](https://www.gov.il/he/service/assistance-for-toddler-with-severe-allergy?fbclid=IwAR3S7k1SfaQOSvauDAapJXLt9DjR8V5wYovybSBbrc1-Y3gHy_vCAV3rdMU) באתר אגף המעונות 

**שימו לב!** בכדי שהבקשה לסייעת תאושר, האישור מהאלרגולוג חייב לכלול את אחד הנוסחים הבאים:

א. אלרגיה מסכנת חיים / אלרגיה ברמה מסכנת חיים.

ב. מזרק אפיפן צמוד + מרשם למזרק אפיפן.

מומלץ למרקר מושגים אלו על מנת להבליטם.

כמו כן, שימו לב שהאלרגולוג אינו כותב "השגחה צמודה", אלא רק "השגחת מבוגר לזמן הארוחות" - אחרת תידרשו לממן סייעת לכל שעות היום.

בירורים בנושא אישורים לבקשות לסייעת שהוגשו במערכת המקוונת בפרט ולכל נושא ילדים אלרגיים במעונות, כולל מעקב אחר אישור הבקשה לדרגה דרך מוקד אגף מעונות בדרכי התקשורת הבאים: טלפון 6929* או כתובת מייל: <mailto:Moked-Allergic@economy.gov.il>

**קיבלתי אישור לסייעת, מה עליי לעשות כעת?**

1. לאחר קבלת האישור לסייעת, על ההורה לפנות אל חברת כ"א (הספק) הכתובה באישור, ולהציג את האישור ולבקש סייעת. 

פתרונות לקשיים מול חברת כ"א

* חברת כ"א אמרה לי שאין לה סייעת עבורי או שאינה יכולה לספק עבורי סייעת לצורך הזה, האם יש לזה פתרון?

במידה וחברת כ"א הרשומה באישור אינה יכולה\מעוניינת לספק את השירות ניתן להחליף את הספק בחברת כ"א אחרת. מצורף קובץ רשימת הספקים המאושרים מול משרד הרווחה. ככל שעולה בעיה מול הספק שהופניתם אליו, אתם יכולים לפנות לכל אחד מהם. 

* אם ההורים אינם מעוניינים בספק שאושר ונמצאים בקשר עם ספק אחר, האם ניתן להחליף ספק?

בכל מקרה שההורים מעוניינים להחליף את הספק \ רוצים להמשיך עם סייעת משנה קודמת \ יש סייעת ספציפית שמעוניינת במשרה, ניתן לפנות לכל חברת כ"א אחרת מתוך רשימת החברות שמאושרות ע"י משרד הרווחה, להציג לה את האישור שניתן לכם ממשרד הרווחה ולבקש להמיר את שם הספק באישור בכדי לקבל אסמכתא תקציבית מתאימה.

**הכשרת הסייעת**

חשוב וכדאי לדעת שהסייעת לא מגיעה עם ניסיון או הכשרה רפואית. על ההורים לדאוג להדרכה שלה!



שימו לב : 

1. קבלת סייעת לא פותרת את **החובה** להדריך את הצוות וליישם את ההנחיות להתנהלות המעון עם ילדים אלרגיים. 

2. לא מקבלים סייעת במעונות פרטיים/ שאינם מפוקחים ע"י המדינה. 

3. בכל מקרה הסייעת ניתנת רק לשעתיים ביום לזמני הארוחות העיקריות!!! 

4. לאור הקריטריונים המוזרים, הרבה מאוד ילדים אלרגיים במעונות, לא מקבלים סייעת. 

בכל בעיה שהיא מול משרד הרווחה / אישורים וכו', פנו אל מעוז בן אבי 054-345-1417

או אל לירן כהן 054-355-1168
